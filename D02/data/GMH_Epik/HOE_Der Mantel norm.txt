Ez entouc niht verdeitswaz ze deheiner vrümekeitgeziuhet unde gestat.swa daz denne vergat,der tugent unde vröude treit,daz ist im ein herzeleit,daz man im vröude nimt,wande guot den guoten zimt.swaz aber die boesen beswaeret,daz ist lihte bewaeret,wande in tugent nie gezamwan schanden hort unde êren scham.nû sehet wie ungeliche si ziehent:daz die boesen vliehent,daz minnent aber die guoten.möhte man sin gemuotenunde ir gelich vereinen,sô daz si gemeinenmit einander solden,daz wir des geren wolten,dâ missetaeten wir an.wie wolt ir daz ein boeser mantugende kunde gephlegen,unde daz si underwegender vrume kunde lazen?ichn kan dâ niht gemazenwan den boesen die boesen.sô wil ich in zerloesen.Der künec Artus, sô man seit,der ie krone der vrümekeittruoc in sinen ziten,dâ von noch sô witensin name ist bekant,des leben noch vil wol bewantbî disen ziten waere.wan daz uns der maeresô vil behalten hât sin heil,sô was der ein michel teil,der wir wurden getiuret.wande daz baz stiuretguotes mannes wirdekeit,daz man sihet dan daz man seit.doch hilfet ietwederz wol,wan einez dem andern helfen sol:ez entouc anders niht.wan swaz dem man geschiht,waz touc ir einem daz,er ensage ez ouch vürbaz?sô mac ez ze vrumen komen.waz ich dâ von hân vernomen,des wil ich iuch gewern —wande ich wil ouch des gern —,swer vröude hât unde git.wan dar an wil ich mine zîtschon âne laster wendenunde wil dâ mite endenmîn zît nach der saelden loz,daz ich si valscher vröuden bloz.Ein aventiure dô geschachin den ziten die ich gespracheines ûf Zeroylânt.künec Artus, der Engelântunde Britanie wielt,daz er ie sô behieltals noch ist ze bekennen,man hoeret in hiute nennenniht anders danne er hiute lebe.sin tugent von der Saelden gebehât im daz gevüeget.wan in nie genüegetswaz ze werden vröuden stuont,als uns noch ze wizzen tuontvil manege aventiure,die von sîner tiureuns vil manege tugent sagent.mich wundert daz niht enklagentdie liute mit gemeinem wuofdaz ez got ie geschuof,daz aller tugende orthabeuns ist sô gezucket abe,daz er niht iemer leben solde.daz merer teil aber daz verdolte,ob ez waere daz er niht si.wie mohten si im der werke bîgesten, sô si den namenvliehent? ich waene si schamenin taeten oder mere.des enmocht ir dehein sin êrebî dirre zît bescheinen.des ist er wol ze weinen.War er vuor, der künec Artus,dô stuont ie doch hie sin husmit aller slahte bereitschaftmeide oder knehte,allen nach ir rehte,als er waere an jener stat,âne die er dar batunde âne vremdez gesinde,wan er die liute minte.des zoch im deste mer zuo.den selben site mac man nûsehen an einem milten man,der nieman niht versagen kanunde der sô wirt vermaeret.den diu gabe niht beswaeret,der vindet ir genuoc die si nement,sô si den willen von im vernement.des alles noch vil erget.einen andern site der künec het:als er gesprach die hochgezit,swar si danne wart geleit,zehant gebot man vieren,die si mit kroierensolden künden in diu lânt.der site was sô erkant:swa du boteschaft wart vernomen,die muosen alle dar komenmit ir vriundinnen.swa man des wart innen,daz si sich wolten entsagen,daz muosen si geklagenvil tiure dar nach.wan in diu buoze geschachvon im dar umbe liden,daz si ez vermidenzeim andern male kunden.sô stuont ez umbe die kunden.Künec Artus, von dem ich sage,der hete an dem pfingestagegeboten eine hochgezit,daz weder er noch sitnie kein groezer wart gesehen,als ich vür war hoere jehendirre aventiure zal.wande er si über alin diu lânt künden hiez.diu küneginne ouch niht enliez,sine hieze si künden anderswa.alsô wart si hie unde dâmit vlize harte wol geboten.daz wurben sô ir beider boten,daz si des wâren ungeschant,wan si bekant unde unbekantbrahten dar mit grozer kraft.vrouwen unde ritterschaftmocht man dâ sehen wunder,kunder unde unkunder,die alle wâren komen dar.nach gewonem site sam alliu jarze der edelen masseniekom iegelichs amie.Des entohte under den ein zage.dô si an dem sambeztagealle gesament wâren,wie kunde dâ gebarenein boeser under der tugende schar,ern müese werden schamvar?ouch was der vrouwen dâ sô vil,daz ich die zal dar an hil:ichn kunde si alle niht gezeln.man mohte übel ûz erwelndie bea schent under in.nû gienc dar diu künegîn,der tugende ein voller nam,diu sich dâ von nie genamwaz schoenen vrouwen tohte.sie enkunde noch enmohtesich dar abe leiten,si enhiez ir bereitenkleit unde kleinot nach ir site.dâ enphienc si vrouwen mite.der bereite man vil beiderin maneger wise kleidervon bunt unde ouch von gra.deheiniu was sô arm dâ,man enkleidet si wie si wolde.dar nach truoc man von goldeluter gebrant unde rotvil manec guot kleinot,vingerlin, heftel unde riemen.ich waene wol daz niemanir ie sô vil gesaehe,sô rîche unde sô waehe,dâ si si mite emphie.disiu kleinote muosen si,swaz si der wolten, nemendar nach unde si in kunden zemen.Artus der êren stam,der hiez den rittern al samgewaefen geben unde kleit,ors bedecket unde bereitze turnei unde ze tjoste,als ez in niht enkoste:bede rich unde armen.ern liez sich niht erarmen:man gap in ors unde kleit.dem armen was dâ niht leitze nemen weder dem rîchen,man gap in allen gelichennach prise unde nach ruome.ezn wart nie groezer richtuomzeiner hochgezit vertan.des sol er wol genade hân.ern tete es niht borgen,mer was sin sorgendaz sin ze lützel waere:dar umbe was sin swaere.Artus unde Ginover,als ich hân gesaget er,diu wâren vol der wirde.dar an si niht enirdeswa ez ir halben stuont,wan ez manec tusent pfuntkoste zem ringesten.an dem tage ze pfingestendô was komen diu zît,als der hof was geleit,daz si gesament wâren dar.dâ mohte ein zage nemen warunde sehen bilde:unde waere er ab ie wildeder tugende gewesen er,er mohte komen ze beker,ob ez solde werdendaz tugende untugent bekerden.des lützel ieman geschiht,ezn geschehe von geschiht.si sint alsô gescheiden,daz under in beidenkein einunge werden mac:daz disem zimt ist jenem ungemach,daz disem niene wirret,dâ mite ist jener verirret.Keii des guot bilde git,der sines alteres zîtvertete under dirre schar.swaz im bekerunge bar,sin tugent was doch kleine,wander ie mit meinewas alsô gevlizzen,daz sin ungewizzender hof aller vorht.er was alsô geworht,daz an im scheinuntugent unde mein.der tugende verlust,spot unde honkust,des hete er genuoc,daz — als in des übertruocdaz er in dem hove beleip –der tugende schate in vertreipvon ir heimeliche.swie here unde swie rîcheer waere dar under,doch hete er besundereinen tisch dâ er saz.ze der tavelen er niht az,als nû ze dem hove schein.alles dinges was er ein,sam was ê der site:ern was niht gekleidet mitehochliche an der vuor.von borten eine snuorliez er nider hangen:diu hete sin har bevangenzeinem zopfe gevlohten.dâ bî in wol mohtendie vremden bekennen.swer in horte nennen,der erkom von der sunder scham.si vluhen alle sinen nam,wander manegem leide sprach.swen er denne reht ersach,der erkom vil harte.ez entwichen sînem wortealte unde junge.sîner eitermeiligen zungegetorste nieman genahen.sô sin aller verrist sahen,dô entwichen si im alle,wan sines herzen gallekunde mit rede wol vergeben.alsô stuont ie sin leben.Nû wâren si ensamt,als ez touc ritteramt,die kurzwile begunden:des pflagen si zallen stunden.einander si schundensô si beste kunden,daz si des pflaegendaz si iht verlaegen.si begunden etewazdâ von ir muot gevröuwet was:dar nach si alle rungen.dise liefen, jene sprungen:dise zuoloufes, jene von stete.sô spilten die ûf dem breteval alde wurfzabels.dise pflagen schachzabels,jene teilten ir spil an den val.sô sluogen dise den bal,die liefen die barre,hie mit gaehe, dort mit harre,sô schuzzen jene zuo dem zil.man teilte hie ein ander spil,dâ schuzzen si den schaft.sô redeten dise von ritterschaft,die andern von den vrouwen,wie ir schilde wâren verhouwen.nû von tumpheit, nû von sinnen,hie von kündekeit, dâ von minnen,von der werlde in maneger wise:die von wibes lone, jene von prise,die andern von der liehten zît.dise sungen wider strit,die andern wurfen den stein.sus enwas ir dehein,er enhet sin spil gezeiget,unz diu sunne was geneiget.Des morgens vruo wâren bereitdie knaben nach gewonheitdiu vier horn bliesen.dâ bî man solde kiesenunde zeinem zeichen verstan,daz si ze dem münster solden gan:der künec unde diu künegîn,die vrouwen unde die rîter nach inunde diu massenie garzuo dem münster in einer schar,lieht unde wol gekleit,als si dâ vor sint geseit.dâ was manec unmuot gevröut,dô disiu straze sô was geströut.Groz was der rîter schouwenan den gemeiten vrouwen.groz was ir loben unde ir prisen:nû die tumben, nû die wisen,nû die gehebede, nû die genge,nû die kürze, nû die lenge,nû von ir tugende, nû von ir staete:waz diu lieze, waz diu taete,nû von der schoene, nû von der geschiht.der eine vraget, der ander spricht,der sprach sin liep, jener spehet.ein ander sprach dâ bî: ›nû sehetdort lachende ougen unde gra,hie brune ougenbra‹.sô priset der an vrouwen ir site,der die ander, der die dritte:der den hals, der die hende,nû den munt, nû daz gebende,nû den lîp süez unde klar,nû gelich golde ein har,nû von den vrouwen, nû von den meiden,die mit lobe von dirre scheiden,nû die gebaerde, nû den lîp.›ditz ist daz schoeneste wîp‹,sprach ein ander. sô stiez der den:›niht‹, sprach der, ›sihestu jene?diu ist diu schoenest under in‹.›nein, dich triuget dîn sin.sihestu jene in dem samit? ‹hie verendet sich der strit,unz si komen dâ mitan daz münster, dâ introitder erzbischof gesanc,einen gotlichen anevanc:der was geordent mit sangein dem kriuzegange.dô daz was geleistdaz von dem heiligen geistvron ambet wart an gehaben,die kameraere gabenze opfer, swer si wolde,ein unze von golde,diu †milbem ist genant,in einem kopf den an der hanttruoc ir iegelicher.ezn wart nie opfer rîcher.wandez was sô rîche unde sô groz,daz es den bischof verdrozunde sin niht erliden maht.dô hiez erz setzen unbedahtzuo des altars siten,daz si des mohten erbiten,beide alte unde junge.dô greif er zer wandelungeden heiligen lichnamen.dô si die messe vernamenunde sich entwafent der bischof,dô beleite er wider ze hofdie vol ziborje in ilin.im gienc nach diu künegînunde mit ir die vrouwen al.anderhalp in den salkünec Artus gienc nach gewonem siteunde daz gesinde dâ mite.Der künec vaste nach aventiure,unz daz diu ezzen bî dem viureiezuo verdurben.die kuchenmeister wurbendaz man saeze ezzen.Artus wolte niht vor gezzen,unz er aventiure bite.in duhte ez noch unzitedaz er dannoch aezeoder daz ieman saeze,swie lânge ez waere gar,durch daz er aventiure enbar.des verdroz die rîter alle,alsô noch in solhem schallevil lihte mac geschehen.die rîter giengen sehenalle an die warte —si erbiten vil harteunde meinten ez dâ mit naehen —,ob si iemen saehen,der unkunder maerevolleist waere.dô ir deheiner nieman sach,Gawein zuo Keiin sprach:›war umbe izzet der künec niht?wan solde uns her komen iht,daz waere sô zehant hie‹.Keii zuo dem künege giencunde sprach: ›hêrre, waz sol daz,daz dise rîter ungazsitzent alsô lânge?ich waene si belângeunde ez übel vervahen.nû ist vil nahenmitter tac verganunde hant die rîter sich zelân:sumeliche wellen riten hin.ouch zürnet diu künegîn.welt ir ezzen, sin ist zît.an Gaweine ist solher stritdaz er dienet unze nacht‹.›hei, Keii, wie unsanft du maht‹,sprach der künec, ›erbiten!alsô tuostu ze allen ziten.dich müet daz du biten muost.du tuost mir sam du tuostaller der werlt. nû wizzedaz ich bî disem tage niht izzenoch trinkennes bekor,ichn habe nach gewonem site voretliche aventiure‹.under diu durch ein gemiurereit ein knabe die straze.wan denne die rehten mazevon erste wâren ein,mîn hêrre Gaweinder ruofet den rittern zuo:›gehabet iuch wol! man izzet nû,wande ich sihe her ilenvil vaste underwileneinen knaben in der gebaere,als er gern hie waere,die straze diu in zer porten treit,der uns niwiu maere seit‹.Disiu rede treip sich alsô verre,unz daz der juncherrekom in den hof geriten.nû was komen des si biten.genuoge im engegen giengen,die im daz ors enphiengen,dô er dar abe erbeizet.dô was ez sere gesweizet:er hete verre gestrîchen.des wâren im entwichendie braten von den goffen.daz sach man unde was offen.ouch mocht man in wol prisenals den der sich bewisenkan an allen dingen wol,waz ze tugenden zeigen sol,sô vil als ieman bedarf.sinen mantel er ûf daz ors warf.dô er stuont des mantels sunder,dâ mohte man wunderkiesen an gehebede.ich waene daz iht lebetedaz im waere gelichean geschickede unde woetliche.er was schoene unde lânc,dâ mitten dünne unde kranc,anders groz unde starc.waz daz gewant niene barc,daz luhte unde schein:sin vel lieht unde klein,wol gestalt nasen, ougen gra,wol geschicket anderswa,gewizzen, karc, unervorht,daz diu nature nie geworhtvlizeclicher an einem mandan si an im hete getân.Guoter rede het er genuoc,dar zuo allen den gevuocder rehter gewizzenheite zimt.der sich daz allez âne nimt,der ist allenthalben wert,hât er dar zuo der Saelden swert,als dirre knabe si nie verlie.er sprach gewizzenliche:›got der gnaden rîche,der die werlt geschaffen hât,an dem unser leben statunde leben in sîner magenkraft,der grüeze dise geselleschaft‹.die rîter im genatenunde in zuo in batensitzen unde sagen mê.›nein‹, sprach er, ›ich sol êden künec Artus besprechen:daz getar ich niht zebrechen.dâ hoeret ir solhiu maere,diu etelichen swaereunde sumelichen vröude berntunde eteliche des gewernt,des si dar nach enbaerenunde gerne entwaeren‹.Der diu maere gerne hort,er sprach: ›sehet wa er dortsitzet ûf einer banc!‹von rittern ein groz gedranchet in umbestanden.dô si den boten niht erkanden,si entwichen alle danunde liezen in vür den künec gan.er sprach: ›got behaltein ewiclichem gewaltekünec Artus den hêrren,unde müeze von im verrenswaz im widerwertic si!alles leides tuo er in vriunde gebe im leben schoneals der besten krone,diu ie wart unde iemer wirt,in allen êren huswirt.Nû ist reht daz ich leistedar umbe ich allermeisteher ze iu gesant bin,unde ze dem gesinde her in.ein vrouwe hât mich her gesantvon verren lânden in iwer lântumb eine gabe der si gert.got gebe daz si gewertder werde âne twal.wan ob si si ze disem malvon iu niht gehaben mac,son vordert si si niemer tac.ouch newirt iu von mir niht bekantmîner vrouwen nam unde ir lânt,ê daz ich vür weiz,ob mir mîner gabe geheizwerden mac oder niht.der zweier doch einez geschiht‹.Aber sprach der jungelinc:›ich wil iu sagen ein dinc,ze guote sult ir ez vernemen:irn muget keinen schaden nemennoch laster solher bete‹.Gawein die ersten rede tete,er sprach: ›man mac ez wol vertragen.wer solde solhe gabe versagen,der nieman wirt geladenvon schanden noch schaden?‹Artus der guotelobete mit guotem muotedaz er in gewertealles des er gerte.der knabe im des genate,unde einen biutel drateteter ûf von samit,der was kume einer spannen wit.dar ûz er einen mantel nam,der des tages manege schamgap den vrouwen liden.dem werke noch den sidenkunde sich niht gelichen,sô daz in allen rîchenie dehein man gesaehesô guotez des er jaehe.wan in ein veine durch vrouwen nitworhte vor der hochgezit.diu veine worhte den pfellesô getane wis daz er velleswelhe vrouwe den mantel treit.hât si mit deheiner valscheitzuo ir manne missetan,der stet der mantel twerhes an.daz selbe er der vrouwen tuot,diu mit werke oder mit muotir amis gevelschet hât.der mantel ir niender rehte stat,ern si ze kurz oder ze lânc:sus meldet er valscher minne kranc.dô er hete bescheidenwie er under beidennach valscher minne gezaeme,unde wie ungenaemeer ze tragenne waere,der valscher muot baereunstaete an der minne,er sprach: ›ir habt hie innevil vrouwen unde meide:die sulen vor iu beideden mantel âne legen,sit daz sô ist gewegenmîn gabe der ich ger,dar umbe ich bin komen her‹.Den mantel schouweten sie gemein.›hêrre mîn‹, sprach Gawein,›disiu gabe ist wol schoene.man mac ir âne hoenebeide gern unde gewern.hêrre, irn sult niht enbern,irn sendet nach mîner vrouwen.diu mac vil lützel truwenwie ez umbe den mantel ste.gebietet daz si ze hove geunde die vrouwen mit ir neme.dô seht ir welher er gezemeunde welhe dâ gevallen,wenne von in allender mantel wirdet an geleit.ir dehein et sich entseit‹. —›Keii unde Engrewein ir zwensult nach den vrouwen genunde bringet si her in,als liep als ich iu bin.Nû vergezzet dâ deheiner,weder zweier noch einer,durch liebe noch durch leide,der vrouwen noch der meide,der rîchen noch der schoenen!dô wanten sich mit hoenendie andern unde trüegen iu haz.nû wizzet daz si danne daztaeten von schulde‹. –›hêrre, bî iwern hulden,swaz ich dâ der vrouwen la,der enmac ich niht vinden dâ,daz ir noch hiute wol erseht‹. —›mîn her Keii, ir tuot in reht.si hazzent iuch hie die wile sie lebent,ir gruoz si iu mit valsche gebent,ir herze iu keines guotes gan. ‹ –›daz ist ein strit den ichunde vride in niemer deheine vrist,die wile diu sele in mir ist‹. –Keii unde Engrewein,die giengen under in zweindâ sie die vrouwen westen.diu was mit ir gestenenmitten gesezzenals sie wolten ezzen.dâ wurben si ir boteschaft.dô muose diu wirtschaftbeliben under wegen,der si dâ solden pflegen.Mit zühten sprach diu künegîn:›get ir hêrren bede hin,swie schiere ir nû wellet!sit ez dem künege gevellet,sô komen wir hin nach‹.dem hêrren Keii was gachunde gienc spottende in den sal.er vröute sich ûf der vrouwen val.Under diu daz was worden,dô kom dort vür mit ordendiu künegîn künecliche,ie zwo unde zwo gelichemit einander an der schar.ein schapel von golde gartruoc Ginover diu künegîn(daz geverte endorft niht bezzer sin):dâ lac inne manec guot rubin,die baren vaste liehten schin.nû hete si bevangeneinen rinc lângen,der vrouwen die ir giengen bî:küneginne, gravinne unde vrie.der wâren von adel gebornsô vil, sô si vorndem künege heten genigen,daz erste ûz der kamere sigendie an dem ende wâren:sô lângen rinc si baren.Nû stent si zeinem ringe.Keii sprach ze dem jungelinge:›knabe, lihet uns her den mantel!si ist âne wandel,diu in hiute gewinnet.von den besten ist si geminnetder er sô ist beschert,daz er sich ir niht erwert‹.Mit der rede er in namunde sprach: ›er ist lobesameiner künegîn ze tragen.ir vrouwen sult genade sagenim der in habe braht.er hât iwer wol gedaht‹.sô zeigeter in besunder,kunder unde unkunder,daz sie in schouweten.der vrouwen vil truweten,den diu lenge was gelich,daz in vil gewislichder mantel belibe.si gedahten wer in ze gibedar hete gesant.ieglichiu hete in dâ zehantvil gerne an geleit.der varwe erbleich si harte sit,dô si in mit riwen abe tete.der knabe nû aber sprach: ›mine bete,hêrre künec, sol ich hân‹.die zwene gaben den mantel ander künegîn wider erste,umb daz wan si diu herstedâ was unde diu beste.si waere vil gerne diu lestedar nach gewesen, mohtez sin.daz nime ich ûf die triwe mîn.dô si sich niht verstuont,wie ez umbe den mantel stuont,diu künegîn in âne nam.wie wol ir der mantel zam,daz laze ich iuch wizzen:unde hete man in zerizzenoder mit mezzern zesniten,ern waere ir niht enmittennider komen an daz bein,swie in die rîter doch gemeinmit ziehen nider noten.›man solde in beschroten‹,Keii sprach, ›ein teil ist noch ze lânc.der disen abe swancabe naeme eine spanne,sô stüende er ir rehte danne.mîn vrouwe hât sich wol behuot.ir triwe sint gewesen guotwider mînen hêrren, als ir seht:des ist ir der mantel reht‹.Der künec wart des ungevröuwet,daz der mantel stöuwetan der künegîn solhe untriwe,unde hete sin tougen riwe.in sînem herzen erz versweic,wan sin zorn in dar zuo neic,daz er sprach alsô vil:›der mantel zeiget wunder spilan iu, vrouw künegîn, ze sehen.man mohte wol türstic jeheniwern triwen wandels bî.ichn sprîche doch niht daz ez si,ouch hüetet iuch hin vür baz!mit rehten triwen rate ich daz.vrouwe mîn, nû tuot in abeunde lihet in hie iwern gespilen‹.daz tete si zwar mit guotem willen.Diu schame machte die künegîn rotmer danne diu nature gebot,unde wart dar nach bleich,sô daz an varwe ir entweichgegeben unde gewunnen teil.dô si sach ir triwen meilan dem mantel schinen,›we geschaehe den ougen sinen‹,sprach si, ›der dich machete‹.Artus der lachetetougen in der leide.die vrouwen unde die meidebegunden tougen ringensorcsam mit disen dingenunde dahten waz es würde.ditz was diu swaereste bürdedie ir deheiniu ie getruoc.diu rede si vonme schimphe sluoc,daz si niene westenwie si sich solden vestenvor des mantels valle.nû sorgent si allewie si sich entsagen.don half niht dirre klagendaz si komen dar.diu vremde sprach: ›nemet war,wie bin ich hie komen zuo.ach leides mê swaz ich tuo!‹Disiu sprach: ›ichn wirdes niemer vro‹.sô wurden mit einander zwogeswaslich von ir missetatunde suochten von einander ratmit ir tougen bihte.groziu schulde unde lihteenwart deheine wis verswigen.vil manegiu was unbezigen:diu ruogete dâ ir tougenan aller slahte lougen.diu begunde ir selber pflegenvil tougenlich mit brüste slegen.disiu nôt was in gemein.anderhalp Engreweinunde Keii des mantels pflagen.ez stuont ûf ein bagensô hohe daz ez êre galt.daz tete si mer bloede denne balt.Noch was ein sache,diu ze disem ungemachesi allermeiste twanc:daz si diu erste müese sin.si gedahte: ›Keii ist der vient mîn.daz rîchet er an mir alzanunde leget mir den mantel an‹.daz was ir aller truren.von schulden muose in surender hochgezite hochvart.des heiles slüzzel in verspartvröude unde brahte si an daz zil,dâ sorge was unde leides vil.Diu des tages ir êre verlos,diu schine sit lânge vröudenlosunde mohte von schulden truric wesen.Artus wolte niht entwesen,der mantel enwurde an geleit.dô was der knabe vil bereit,der der gabe hete gebeten.er vervalte niht an ir warheit:ez mac wol sin als er giht.si bestoubet uns mit dem mantel niht.si ist an triwen unervaeret.daz der mantel wol bewaeret,ob ich ez reht erkenne:ich waene si etewenneir triwe vil übel decket!dâ von ir der ars sô blecket‹.Keii horte unde sachwaz man von sîner vriundin sprach.er liez die schame zeiner hant.Engrewein sa die sine nantunde hiez si vür den künec gan.er sprach: ›si sol den mantel annach mîner vrouwen legen,wil si geselleschefte pflegen,daz wir zwene gesellen sinunde si der amie mîn‹.Sô stuont diu vrouwegekleit, als ich truwe,des si gerne enbaere,ob an ir wal ez waere.der mantel die gürtel kume bereichet,sô daz si nie gelichet,sin wite sich envalte.er waere sô mit gewaltekume reht gewesen kinden.er spien sich sô hinden,daz si vorne blahte.si enkunde noch enmahtedeheine wis ez gevüegen niht,sine duhtez alle ungeschiht.Ez muose ein andriu vür zehant,die der künec selbe nant:Gaweines amien,die zwene edelvrienschone vür beleiten.den mantel si ir an leiten,daz er ze beiden sitenir an der witenniht gezam noch an der lenge:hinden kurz unde gar ze enge,ûz der maze vorn ze lânc.Keii sprach: ›disen kranckan ich wol ervinden.seht wa der mantel hindenir vriunde zeiget unverholn,daz siz im hinden hât verstoln‹.Gaweine gap daz kumber.nieman waere sô tumber,der erkante sin vrümekeit,ez enwaere im vür in leit.Der künec dô lânger niht enbeit.iedoch ez in allen waere leit,den vrouwen er dar gebot.des wurden si vil schamerot.waz half, man muose sehenan dem mantel, waz geschehenwaere ir iegelicher,unde waere si nû rîcherdanne ie küneginne wart.si vluocheten alle der vartdie der knabe dar tete,wande ez was âne ir bete.Nû was ez an den ziten,daz Erec vrouwen Enitenvür den künec brahte,der im des gedahte,ob si den mantel an naeme,daz er ir wol gezaeme.enmitten vor dem künege ze steteden mantel si âne teteunde liez sich bewaeren.mohte er si ervaeren,daz sach man harte kume:ir gebrast an dem soumekume drier vinger.sô vil was ringerir schulde denne der dâ vor.doch hete si in daz winster sporgetreten, als si Keii zech,der ir den mantel âne lech.Swaz ie Keii dar under reit,daz was spot unde was in leitunde kunden es niht under sten.doch liezen siz alsô vür gen,als ez in unmaerein ir herzen waere.er tete sin sô minner.ez geschach nie niht sô inner,ezn koeme wol ze liehte.beswartez si an ihte,daz muose alsô beliben.si enkunden ez vertribenmit dro noch mit vleheniht hoher danne ein slehe.groziu bosheit an im lac,wander ie des siten pflac,daz er daz seite von dem man,swa er in meiste beswarte an.solhen site er nie verkos.er was alsô zuhtlos.des enmohte in nieman enziehen.sîniu wort muose man vliehen.