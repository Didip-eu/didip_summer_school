<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Bulla de canonizatione S. Cunegundis</title>
              <author ref="http://viaf.org/viaf/16017787">Innocentius III<date>-1216</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1853</date>
              </publicationStmt>
          <seriesStmt>
           <title>Patrologia Latina, vol. 140</title>
           <idno>InnIii.BuDeCaS</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>Bulla de canonizatione S. Cunegundis</head>
<p>
          <pb n="0219B"/>Innocentius episcopus, servus servorum Dei, venerabili
fratri Theumoni episcopo, et dilectis
filiis capitulo Babenbergensi salutem et apostolicam
benedictionem. Cum secundum evangelicam veritatem <note>(Matth. V, 15)</note> 
 nemo accendat lucernam et ponat
illam sub modio, sed super candelabrum, ut omnes
qui in domo sunt videant; pium pariter et justum
est, ut quos Deus merito sanctitatis coronat et honorat
in coelis, nos venerationis officio laudemus et
glorificemus in terris: cum ipse potius laudetur et
glorificetur in illis, qui est laudabilis et gloriosus in
sanctis. Pietas enim promissionem habet vitae quae
nunc est, et futurae, dicente Domino per Prophetam: <hi>Dabo vos cunctis populis in laudem, gloriam et honorem</hi> 
<pb n="0219C"/> <note>(Deut. XXVI, 19)</note>;
et per se pollicente: <hi>Fulgebunt
justi sicut sol in regno Patris eorum <note>(Matth. XIII, 43)</note>
          </hi>.
Nam ut suae virtutis potentiam mirabiliter manifestet,
et nostrae salutis causam misericorditer operetur,
fideles suos, quos semper coronat in coelo, frequenter
etiam honorat in mundo, ad eorum memorias
signa faciens et prodigia, per quae pravitas confundatur
haeretica, et fides catholica confirmetur.
Nos ergo, charissimi, quantas possumus, etsi non
quantas debemus, omnipotenti Deo gratiarum referimus
actiones, qui in diebus nostris, ad confirmationem
fidei catholicae et confusionem haereticae pravitatis
evidenter innovat signa, et miracula potenter
immutat, faciens eos coruscare miraculis, qui fidem
catholicam tam corde quam ore, necnon et opere
<pb n="0219D"/>
tenuerint.</p>
<p>Inter quos beatae memoriae Cunegundis, Romanorum
imperatrix Augusta, quae degens olim in mundo
magnis meritis praepollebat, nunc vivens in coelo
<pb n="0220B"/>
multis coruscat miraculis, ut ejus sanctitas certis
indiciis comprobetur. licet enim ad hoc ut aliquis
sanctus sit apud Deum in Ecclesia triumphante, sola
sufficiat finalis perseverantia, testante Veritate, quae
dicit: Quoniam <hi>qui perseveraverit usque in finem hic
salvus erit <note>(Matth. X, 22)</note>
          </hi>; et iterum: <hi>Esto fidelis
usque ad mortem, et dabo tibi coronam vitae <note>(Apoc.
II, 10)</note>
          </hi>; ad hoc tamen ut ipse sanctus apud homines
habeatur in Ecclesia militante, duo sunt necessaria,
virtus morum, et virtus signorum, videlicet merita
et miracula, ut et haec et illa sibi invicem contestentur.
Non enim aut merita sine miraculis, aut miracula
sine meritis plene sufficiunt ad perhibendum
inter homines testimonium sanctitati: cum interdum
<pb n="0220C"/>
angelus Satanae transfiguret se in angelum lucis, et
quidam opera sua faciant ut ab hominibus videantur.
Sed et magi Pharaonis olim signa fecerunt, et
Antichristus tandem prodigia operabitur, ut, si fieri
posset, in errores etiam inducantur electi. Verum
cum et merita sana praecedunt, et clara succedunt
miracula, certum praebent indicium sanctitatis, ut
nos ad ipsius venerationem inducant quem Deus et
meritis praecedentibus, et miraculis subsequentibus
exhibet venerandum. Quae duo ex verbis evangelistae
plenius colliguntur, qui de apostolis loquens aiebat: <hi>Illi autem profecti praedicaverunt ubique, Domino
cooperante, et sermonem confirmante, sequentibus signis <note>(Marc. XVI, 20)</note>
          </hi>.</p>
<p>Sane cum ad audientiam bonae memoriae Coelestini
<pb n="0220D"/>
papae, praedecessoris mei, merita et miracula
praefatae imperatricis, vobis referentibus pervenissent,
ut ipse de illis notitiam conciperet, certiorem,
inquisitionem eorum venerabilibus fratribus
<pb n="0221A"/>
nostris Augustensi et Eistetensi et bonae memoriae
Wirtzburgensi episcopis, et dilectis filiis Eboracensi,
lancheimensi, et Hailsbrunensi abbatibus per
apostolica scripta commisit: post cujus obitum usque
adeo manifestari coeperunt et multiplicari miracula,
ut ex evidentia pariter et frequentia, sanctitas
ejus ab omnibus quasi notoria praedicetur, sicut
ex multis testimonialibus litteris episcoporum, abbatum,
praepositorum et principum, necnon et aliorum
multorum nuper nostro exstitit apostolatui
reseratum.</p>
<p>Venientes igitur ad apostolicam sedem ex parte
vestra dilecti filii D. abbas Michelveldensis,
Gundelus decanus, Cunradus custos, Marcus archidiaconus,
Hermanus subdiaconus majoris ecclesiae
vestrae, lupoldus diaconus sancti Stephani, Burchardus
<pb n="0221B"/>
diaconus sanctae Mariae, Henricus presbyter
sancti Michaelis, Henricus subdiaconus sanctae
Mariae, nobis et fratribus nostris humiliter supplicarunt,
ut ex plenitudine potestatis quam Jesus
Christus beatissimo Petro concessit, praenominatam
imperatricem sanctorum catalogo dignaremur
ascribere, decernentes ejus memoriam inter sanctos
ab universis fidelibus de caetero celebrandam:
cum hoc sublime judicium ad eum tantum pertineat
qui est beati Petri successor et vicarius Jesu Christi.
Nos itaque cognoscentes, quod hoc revera judicium
sublimius est inter caetera judicia judicandum,
in ipsius examinatione plenariam volumus habere
cautelam. Et ideo praenominatos jurisjurandi religione
<pb n="0221C"/>
constrinximus, ut puram nobis super hoc dicerent
veritatem. Qui jurati dixerunt quod, sicut ex
celebri fama et solemni scriptura noverunt, beata
Cunegundis sancto Henrico imperatori fuit matrimonialiter
copulata, sed ab eo non exstitit carnaliter
cognita. Unde cum dominus imperator ageret in
extremis, principibus et parentibus inquit de illa:
 « Qualem mihi eam assignastis, talem vobis eam
resigno. Virginem eam dedistis, et virginem reddo. » 
Suam ergo virginitatem Domino consecravit et servavit
intactam: ita quod cum aliquando, instigante
humani generis inimico, suspicio quaedam contra
ipsam fuisset exorta, ipsa, ut suam innocentiam
demonstraret, super ignitos vomeres nudis plantis
incessit, et processit illaesa. Item sanctus imperator
<pb n="0221D"/>
Henricus et haec imperatrix egregia Cunegundis
de propriis facultatibus Bambengergensem fundaverunt
ecclesiam et dotaverunt; quam cum suis
omnibus pertinentiis ex fervore devotionis quam
ad apostolicam sedem habebant, beato Petro apostolorum
principi obtulerunt, annuum ei censum, ad
indicium quod juris sit Ecclesiae Romanae, solventes:
<pb n="0222A"/>
sed et alia plurima beneficia piis locis et venerabilibus
ecclesiis contulerunt, Christum sibi facientes
haeredem. Haec et alia retulere de meritis:
de miraculis asserentes, quod eis praesentibus
et videntibus ad memoriam huius virginis
caeci visum, claudi gressum, muti verbum, et surdi
recuperaverunt auditum, aliisque languoribus impetiti
frequenter et evidenter plenam consecuti sunt
sanitatem; et, quod est mirabilis novitatis et novi
miraculi, pulvis de tumulo ejus assumptus saepe conversus
est in frumentum. Nos ergo de meritis et
miraculis ejus multis et magnis non solum testimoniis,
sed et testibus certiores effecti, cum secundum
Prophetam laudandus sit Deus in sanctis suis; de
fratrum nostrorum consilio, et pontificum multorum
<pb n="0222B"/>
apud sedem apostolicam existentium, ipsam beatam
virginem Cunegundem catalogo sanctorum ascripsimus,
ejusque memoriam inter sanctos decrevimus
celebrandam. Quapropter universitatem vestram monemus
et hortamur in Domino, per apostolica scrita
mandantes, quatenus quod nos solemniter et
caute statuimus, vos humiliter et devote servetis,
ut meritis ejus et precibus apud misericordissimum
judicem indulgentiam consequamur. Collectam autem
et alias orationes in commemoratione ejus dicendas
edidimus, quas in hac pagina duximus subscribendas:</p>
<p>
          <emph>ORATIO.</emph>
        </p>
<p>Omnipotens et misericors Deus, qui a gloria tua
<pb n="0222C"/>
nullum excipis sexum, nullamque conditionem excludis,
te suppliciter exoramus, ut sicut beatae Cunegundi
virgini tuae, post terreni culmen imperii, coelestis
regni solium contulisti, ita meritis ejus et
precibus, nobis quoque famulis tuis aeternae felicitatis
praemia largiaris. Per Dominum.</p>
<p>
          <emph>SECRETA.</emph>
        </p>
<p>Sacrificium laudis tuae tibi, Domine Deus noster,
offerimus, tuam clementiam implorantes, ut per
hujus sacramenti virtutem, intercedente beata Cunegunde
virgine tua, nos et a peccatis expedias, et
a periculis tuearis. Per Dominum.</p>
<p>
          <emph>COMPlENDA.</emph>
        </p>
<p>Sacramentum redemptionis humanae, quod in
<pb n="0222D"/>
honore beatae Cunegundis obtulimus, tibi nos,
Domine, reddat acceptos, ut per hoc quod et accepimus
ipsi de tuo, et suscepisti de nostro, in tui
semper unione vivamus: qui cum Patre.</p>
<p>Datum laterani III Nonas Aprilis, pontificatus
nostri anno tertio.
</p>
</div1>
</body>
  </text>
</TEI>